## Lisää Turkua Lappeenrantaan

Haluan tehdä Lappeenrannasta miellyttävämmän sivistyskaupungin, ja se onnistuu tuomalla *Lisää Turkua Lappeenrantaan*!

Olen käytetettävissä luottamustehtäviin, jossa voimme edistää visiota turkulaisemmasta Lappeenrannasta yhdessä! Puolueet, ottakaa rohkeasti yhteyttä! Jos ette ota, perustan *Lisää Turkua*-kannatusyhdistyksen.

Slogan mahdollisissa maakuntaavaaleissa: *Lisää Turkua Etelä-Karjalaan*

Slogan eduskuntavaaleissa: *Lisää Turkua Suomeen*

Slogan presidentinvaaleissa: *Pidetään Mäntyniemi varsinaissuomalaisena*

## Agendani

### Lisää latinankielen opintomahdollisuuksia Lappeenrannan kouluihin

Opiskelemalla latinaa pystymme kytkeytymään Eurooppalaisiin juuriimme. Myös Turussa voi opiskella latinaa.

### Tietullit Taipalsaaren tielle

Tai ainakin tien nopeusrajoitus pitäisi pudottaa 40 km/h:n. Taipalsaaren tie on nykyään rekkojen ja kommutoijien rallirata, jonka ylittäminen jalan tai pyörällä on miltei mahdotonta. Voisimme hyvin pilotoida tiellä tietulleja Taipalsaaren tiellä, mikä mahdollistaisi lähivuosina muutkin investoinnit kuin jäähallin rakentamisen.

### Lisää Beckettin näytelmiä Lappeenrannan kaupunginteatteriin

Tarvitseeko tätä edes perustella?! Ei tarvitse.

### Tunnin juna Helsinkiin

Koska turkulaisetkin sellaisen aikovat hankkia, niin kyllä meidänkin pitää. Skinnarilan insinöörit keksinevät kyllä toteutustavan. Pääsisimme Lappeenrannasta Turkuun vaivaisessa kahdessa tunnissa!
