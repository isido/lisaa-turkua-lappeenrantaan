## Lisää Turkua Lappeenrantaan

Haluan tehdä Lappeenrannasta miellyttävämmän sivistyskaupungin, ja se onnistuu tuomalla *Lisää Turkua Lappeenrantaan*!

Olen käytetettävissä luottamustehtäviin, jossa voimme edistää visiota turkulaisemmasta Lappeenrannasta yhdessä! Puolueet, ottakaa rohkeasti yhteyttä!

## Agendani

### Lisää latinankielen opintomahdollisuuksia Lappeenrannan kouluihin

Opiskelemalla latinaa pystymme kytkeytymään Eurooppalaisiin juuriimme. Opimme samalla, että kaikesta ei tarvitse olla välitöntä hyötyä. Turussakin voi opiskella latinaa.

### Tietullit Taipalsaaren tielle

Tai ainakin tien nopeusrajoitus pitäisi pudottaa 40 km/h:n. Taipalsaaren tie on nykyään rekkojen ja kommutoijien rallirata, jonka ylittäminen jalan tai pyörällä on miltei mahdotonta. Helsingin epäonnistunut kaupunkibulevardihanke voisi toimia paremmin väylillämme.

### Lisää Beckettin näytelmiä Lappeenrannan kaupunginteatteriin

Tarvitseeko tätä edes perustella?! Vaikka farssit ja musikaalit ovat suosittuja, niitä esitetään jokaisessa maakuntateatterissa. Tarvitsemme jotain, jolla erottua.

### Tunnin juna Helsinkiin

Hyvä idea Turusta! Nopea junayhteys Helsinkiin helpottaa työntekoa siellä ja tuo Turunkin lähemmäs.
